34

huius generis cum sint, duobus iam ab Hauptim tertio a
Schwabio vera scriptura inventa erat.

62, 63
Tertia pars patri data, pars data tertia matri.

Sic Lachmannus scripsit secutus scripturam codicum D
et L, quibuscum G consentit. Post Lachmannum Hauptius
de hoc versu egit in quaest. C. p. 30 (op. I p. 22). Is cum
Catulli arte indignum censeret versum, qui interpunctione
post pedis tertii thesin posita in duas particulas pares
dissecaretur‚ ex codicis Thuanei scriptura:

Tertia patris pars est data tertia matri

proficiscendum esse ratus sic versum conformavit:

Tertia pars patrici, pars est data tertia nentri.
Et quamquam· id ipsum, quod in Thuaneo extat, nihili est,
versus autem, quem D et L exhibent, scandi potest, tamen
ipse ille naevus, quem Hauptius in eo animadvertit, indicat
eum non a Catullo profectum esse, sed refictum ab homine
quodam, qui versui mutilato suos numeros reddere studuit.
Mire autem stabilitur hoc iudicium testimonio codicis O,
qui et ipse versum corruptum sed alia >ratione corruptum
exhibet. Facile enim cognoscitur, qua ratione scripturae et
huius libri:

Tertia pars patri est data tertia matri
et codicis Thuanei:

»Tertia patris pars est data tertia matri
ex eo oriri potuerint, quod Catullum scripsisse Hauptius
suspicatur:

Tertia pars patri est, pars est data tertia matri.
Eo enim, quod scribae oculus a priore est ad alterum est
aberravit, ortum est id, quod in Ο extat, quod. idem in
Vfuisse et correctoris illius metrici manum passum ‘esse
ponere debemus. Thuauei scriptura sic orta est, ut pars
ante patri omitteretur, simul autem ex patri est fieret patris.
Priorem igitur versus partem recte servavit Ο alteram

